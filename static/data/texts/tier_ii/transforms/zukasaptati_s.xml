<TEI>
  <body>
    <div n="1">
      <pb n="1"/><p xml:id="p1_l1" n="1,1">|| śrīgaṇeśāya namaḥ || <lb n="2"/></p>
      <lg xml:id="p1_l2" n="1,2">
        <l>praṇamya śāradāṃ devīṃ divyavijñānaśālinīm |<lb n="3"/></l>
        <l>vacmi cetovinodārtham uddhāraṃ kīrasaṃmateḥ || 1.1 (= 1) ||<lb n="4"/></l>
      </lg>
      <p xml:id="p1_l4" n="1,4">asti candrapuraṃ nāma nagaram | tatra vikramaseno nāma rājā babhūva | <lb n="5"/> tasmin nagare haridatto nāma śreṣṭhī | tasya bhāryā śṛṅgārasundarīnāmnī |  <lb n="6"/> tatputro madanavinodanāmā babhūva | tasya patnī prabhāvatī | sā somadattaśreṣṭhinaḥ  <lb n="7"/> kanyā | madanavinodas tu atīva viṣayāsaktaḥ kuputraḥ  <lb n="8"/> pituḥ śikṣāṃ na śṛṇoti | tasya dyūtamṛgayāveśyāmadyādiṣu atīva āsaktiḥ |  <lb n="9"/> kumārgacāriṇaṃ taṃ kuputraṃ dṛṣṭvā tatpitā haridattaḥ sapatnīkaḥ  <lb n="10"/> atīva duḥkhitaḥ saṃjātaḥ | taṃ haridattaṃ kuputraduḥkhena pīḍitaṃ dṛṣṭvā  <lb n="11"/> tasya sakhā trivikramanāmā dvijaḥ svagṛhato nītinipuṇaṃ śukaṃ sārikāṃ  <lb n="12"/> ca gṛhītvā tadgṛhe gatvā prāha | sakhe haridatta enaṃ śukaṃ sapatnīkaṃ  <lb n="13"/> putravat tvaṃ paripālaya | etatsaṃrakṣaṇena tava duḥkhaṃ dūrībhaviṣyati | haridattas  <lb n="14"/> tu taṃ śukaṃ gṛhītvā putrāya samarpayām āsa | madanavinodena śayanamandire  <pb n="2"/> svarṇapañjarasthaḥ sthāpitaḥ paripoṣitaś ca | athaikadā rahasi  <lb n="2"/> śuko madanaṃ prāha | he sakhe  <lb n="3"/></p>
      <lg xml:id="p2_l3" n="2,3">
        <l>pitros te duḥkhinor duḥkhāt pataty aśrucayo bhuvi |<lb n="4"/></l>
        <l>tena pāpena te vatsa patanaṃ devaśarmavat || 1.2 (= 2) ||<lb n="5"/></l>
      </lg>
      <p xml:id="p2_l5" n="2,5">sa prāha | katham etat | śuka āha | asti pañcapuraṃ nāma nagaram | <lb n="6"/> tatra satyaśarmā brāhmaṇaḥ | tadbhāryā dharmaśīlānāmnī putras tu devaśarmā |  <lb n="7"/> sa ca adhītavidyaḥ pitṛpracchannavṛttyā deśāntaraṃ gatvā bhāgīrathītīre  <lb n="8"/> tapaḥ kṛtavān | ekadā sa tapasvī gaṅgātīre japārtham upaviṣṭaḥ | tasmin  <lb n="9"/> kāle kayācit balākayā uḍḍīyamānayā tadaṅgopari purīṣotsargaḥ  <lb n="10"/> kṛtaḥ | sa ca tapasvī krodhākulitanetraḥ yāvad ūrdhvaṃ paśyati tāvat tatkrodhāgninā  <lb n="11"/> bhasmībhūtāṃ balākāṃ bhūmau patitāṃ dṛṣṭvā (balākāṃ dagdhvā)  <lb n="12"/> nārāyaṇadvijagṛhe bhikṣārthaṃ yayau | svabhartṛśuśrūṣāparayā tatpatnyā kopābhiviṣṭo  <lb n="13"/> nirbhartsitaḥ satpakṣihāyam uktaś ca | nāhaṃ balākeva tvatkopasthānam |  <lb n="14"/> sa ca pracchannapātakajñānād bhīto vismitaś ca preṣitaś ca tayā  <pb n="3"/> dharmavyādhapārśve vārāṇasīṃ nagarīṃ yayau | tatra raktāktahastaṃ yamapratibhaṃ  <lb n="2"/> māṃsavikrayaṃ vidadhānaṃ taṃ dṛṣṭvā dṛśām ante sthitaḥ | vyādhena svāgatapraśnapūrvakaṃ  <lb n="3"/> svagṛhaṃ nītvā nijapitarau sabhaktikaṃ bhojayitvā paścāt tasya bhojanaṃ  <lb n="4"/> dattam | tadanantaraṃ sa ca vyādhaṃ jñānakāraṇaṃ papraccha | kathaṃ satī  <lb n="5"/> jñānavatī kathaṃ ca tvaṃ jñānavān | tena vyādhenoktam |  <lb n="6"/></p>
      <lg type="group" n="3,6" xml:id="p3_l6">
        <lg>
          <l>nijānvayapraṇītaṃ yaḥ samyag dharmaṃ niṣevate |<lb n="7"/></l>
          <l>uttamādhamamadhyeṣu vikāreṣu parāṅmukhaḥ || 1.3 (= 3) ||<lb n="8"/></l>
        </lg>
        <lg>
          <l>sa gṛhī sa muniḥ sādhuḥ sa ca yogī sa dhārmikaḥ |<lb n="9"/></l>
          <l>pitṛśuśrūṣako nityaṃ jantuḥ sādhāraṇaś ca yaḥ || 1.4 (= 4) ||<lb n="10"/></l>
        </lg>
      </lg>
      <p xml:id="p3_l10" n="3,10">ahaṃ sāpi ca evaṃ jñāninau tvaṃ ca nijapitarau parityajya bhraman mādṛśāṃ <lb n="11"/> na sambhāṣaṇārhaḥ | param atithiṃ matvā jalpitaḥ | evam uktaḥ sa brāhmaṇo  <lb n="12"/> vinayaparaṃ vyādhaṃ papraccha | tenoktam |  <lb n="13"/></p>
      <lg type="group" n="3,13" xml:id="p3_l13">
        <lg>
          <l>na pūjayanti ye pūjyān mānyān no mānayanti ye |<pb n="4"/></l>
          <l>jīvanti nindyamānās te mṛtāḥ svargaṃ na yānti ca || 1.5 (= 5) ||<lb n="2"/></l>
        </lg>
      </lg>
    </div>
  </body>
</TEI>
